\chapter*{Prefazione}
\addcontentsline{toc}{chapter}{Prefazione}
\chaptermark{Prefazione}
\rhead{}

L'emulazione del ragionamento umano, al punto da ricreare una sorta di auto coscienza, è tra le sfide più affascinanti e ardue dell'\emph{Intelligenza Artificiale}, area di ricerca delle Scienze Informatiche e punto d'incontro ideale fra logica, filosofia, ingegneria e informatica. Nella realtà scientifica, l'\emph{I.A.} si pone come obiettivo primario l'approfondimento di tutte le tematiche di progettazione e realizzazione di sistemi in grado di emulare le abilità cognitive proprie dell'uomo, in modo che esibiscano comportamenti che verrebbero definiti intelligenti se fossero osservati negli esseri umani~\cite{feigenbaum1995computers}. 

%L'idea di realizzare sistemi automatici in grado di emulare il ragionamento umano al punto da creare una sorta di auto coscienza è sicuramente una delle più affascinanti e ardue sfide disponibili nell'area di ricerca che prende il nome di \emph{Intelligenza Artificiale}.
%Questa branca delle Scienze Informatiche, punto d'incontro ideale fra logica, filosofia, ingegneria e informatica, si pone come obiettivo quello di approfondire tutte le tematiche relative alla progettazione e realizzazione di sistemi in grado di emulare le abilità cognitive umane, in modo che esibiscano comportamenti che verrebbero definiti intelligenti se fossero osservati negli esseri umani~\cite{feigenbaum1995computers}. 
L'ingegneria della conoscenza, o \emph{knowledge engineering}, nasce come ramo applicativo dell'intelligenza artificiale: si occupa della realizzazione e del mantenimento dei \emph{sistemi basati su conoscenza} e di una loro particolare espressione, i \emph{sistemi esperti}, che rappresentano e ''ragionano'' con conoscenza di qualche ambito specialistico al fine di risolvere problemi specifici.

Gli strumenti di sviluppo per sistemi esperti hanno vissuto un periodo di grande fermento durante gli anni '80~\cite{21aiproud}. L'introduzione di nuove tecniche algoritmiche, che permettessero la distribuzione e l'utilizzo dei sistemi prodotti su hardware di comune reperibilità, ha traghettato i sistemi basati su conoscenza dall'essere strumenti orientati alla ricerca anche verso ambiti con implicazioni più pratiche. Il grande passo avanti compiuto con la creazione di \emph{environment} in linguaggi diffusi ed efficienti come il C ha offerto la possibilità di adottare queste tecnologie anche in situazioni dove le risorse disponibili, sia economiche che computazionali, risultavano relativamente limitate.
D'altra parte, il nuovo \emph{boom} tecnologico catalizzato dall'avvento di \emph{Internet} sta portando ad un cambiamento radicale nel modo di concepire il software ed i meccanismi di distribuzione delle loro funzionalità. Il fenomeno sta portando alla luce molti dei limiti dei prodotti concepiti e realizzati prima dell'avvento del \emph{Web}. Valori come le prestazioni 
e l'efficienza nella gestione delle risorse, pur rimanendo fattori importanti, sono sempre più spesso messi in secondo piano rispetto a criteri di scelta legati alla rapidità ed alla facilità di sviluppo. La proprietà di un sistema di poter essere adattato più facilmente e più velocemente al repentino cambiamento delle necessità è diventato un elemento chiave in qualsiasi scelta di sviluppo software.

Lo scopo di questo lavoro di tesi, realizzato presso il laboratorio LACAM del dipartimento di Informatica dell'Università degli Studi di Bari, è quello proporre un \emph{Expert System environment}, ossia un ambiente di sviluppo per sistemi esperti, che renda agevole l'attività di integrazione dei sistemi esperti in altri software ad approccio tradizionale, ed in particolare anche nei contesti che richiedano l'utilizzo di tecnologie per la distribuzione dei servizi tramite il Web.

Nel primo capitolo si fornirà una panoramica sui sistemi esperti, il loro ambito di utilizzo e il processo di sviluppo. Si descriveranno le modalità di rappresentazione della conoscenza e si introdurranno le principali tecniche coinvolte per la realizzazione dell'inferenza e del ragionamento basato su regole, focalizzandosi sulla descrizione del problema del confronto fra stato del sistema e base di conoscenza. Verrà quindi effettuata una panoramica sugli strumenti di supporto allo sviluppo dei sistemi esperti fornendone una classificazione in base alle funzionalità e caratteristiche.

Nel secondo capitolo si approfondiranno le problematiche relative alla realizzazione di un \emph{environment} per sistemi esperti, analizzandone le componenti chiave e fornendo una descrizione delle tecniche utilizzate e delle capacità richieste al prototipo realizzato in questo lavoro di tesi.

Nel terzo capitolo  si affronteranno le tematiche relative alla progettazione ed all'implementazione del sistema seguendo i vincoli evidenziati nel secondo capitolo. Verrà fornita una descrizione sommaria delle componenti che realizzano il sistema e degli algoritmi utilizzati dallo stesso. Si passerà quindi ad una sperimentazione del prototipo, necessaria per valutarne la correttezza e le prestazioni, offrendo un confronto con una soluzione di riferimento nel campo degli \emph{environment}, quale è CLIPS.